আধো রাতে যদি ঘুম ভেঙে যায়
মনে পড়ে মোরে প্রিয়
চাঁদ হয়ে রব আকাশের গায়
বাতায়ন খুলে দিয়ো

সেথা জোছনার আলোর কণিকা
যেন সে তোমার প্রেমের মণিকা

কলংক সাথে জড়ায়ে রয়েছে
প্রেমের কলংক সাথে জড়ায়ে রয়েছে
আঁখি ভরে নীড় প্রিয়
চাঁদ হয়ে রব আকাশের গায়
বাতায়ন খুলে দিয়ো

ভুলি নাই প্রিয় ভুলি নাই
খুলি নাই রাঙ্গা রাখি
মুছি নাই প্রেম চন্দন লেখা
দিয়েছ যা ললাটে আঁকি
ভুলি নাই প্রিয় ভুলি নাই

চৈত্র দিনের অলস বেলায়
যদি গানখানি মোর
মনে পড়ে হায়

ঝরানো পাতার মর্মর গানে
সেই সুরভিতে শুনিও
চাঁদ হয়ে রব আকাশের গায়
বাতায়ন খুলে দিয়ো﻿